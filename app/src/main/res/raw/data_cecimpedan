Apa anak cerik maid cacing?=Jarum
Apa ke mirah asibuh?=Delima
Apa cekuk kajengitin?=Caratan
jangkrik ngecik di duur gununge?=Anak macukur
Apa megelebug nelik?=Pongpongan
Apa ngamah acepok betek sai-sai?=Galeng
Apa krek-krek ngejohang?=Anak nyampat
Apa anak cerik ngemu getih?=Klepon
Apa anak ganggas gondong maideh?=Punyan nyuh
Apa panakne jekjek, memene slelegang?=Jan
Apa anak cerik mabaju liu?=Jagung
Apa ulung masuryak?=Danyuh
Apa anak cerik ulung nyaup saput?=Duren
Apa bale gede metampul abesik?=Pajeng
Apa ane tingalin paak nanging mara alih joh?=Gunung
Apa yening majujuk ia medem, nanging yening medem ia majujuk?=Tlapakan batis
Apa kerek-kerek baduur, makatibubuan beten?=Anak ngikih
Apa mara gunting nglantangang, nanging mara jait mawakang?=Kamben sarung
Apa lipi gadang maroko?=Ubad legu
Apa dugasne cerik mapusungan, nanging sesubanne kelih magambahan?=Punyan paku
Apa ke anak cerik ngaba jaum?=Kelipes
Apa mulih mabaju gadang, pesu mabaju kuning?=Biu masekeb
Apa ke lalipi ngalih lima?=Jam tangan
Apa ke bulak-balik bolong?=Semprong
Apa ke anak bongkok mamata liu?=Kranjang
Apa ke anak beling kereng ngidu?=Pesan
Apa ke bolak-balik empet?=Talenan
Apa ke muncukne puun, nanging bongkolne belus?=Roko
Apa ke mara melingeb misi, nanging mara nungkayak puyung?=Songko
Ape ane negen nongos, nanging ane kategen majalan?=Pancoran
Apa masisik naga majempong ratu?=Manas
Apa pagehan anake ngenah pagehan iragane tusing?=Gigi
Apa sorong jukung tarik bintang?=Mamula padi diuma
Apa sampi cono mapalu selat pundukan?=Alis
Apa sampi abada seenan sing nyak amaha nanging batu amaha?=Kutu
Apa silak-siluk nomplok lelipi selem?=Anak nunun
Apa siap putih maguwungan kere?=Buah salak
Apa ane kagelut idup ane ngelut mati?=Angasan punyan nyuh
Apa keplag-keplug pesu bulan dadua?=Ngempug nyuh
Apa tamiu satak maka satak maklambi barak?=Kedapan kayu
Apa anak majalan dibiase yan mabet kori nampak baise tusing ngenah?=Anak majalan makirig
Ape ke ane songne gede sing nyidayang, nanging ane songne cenik nyidayang pesu?=Anak makecuh
Apa ke yan jemuh belus, nanging yan tusing jemuh ia tuh?=Anak sirahne lengar
Apa ke anak cerik uyak tai uyak enceh?=Batu borehan
Apa ke ane tan palima tan pabatis bisa majalan?=Matanai/bulan
Apa ke yan memene petujuang, panakne malaib?=Anak mabedilan
Apa ke mas mirah metanem?=Kunyit
Apa ke yan ngedenang, nyonyone ngeliunang?=Punyan gedang
Apa ke anak bongkok kereng nyuun?=Sendi
Ape ke di cerikne jegjeg dikelihne nguntul?=Padi
Apa ke anak bongkok kereng ngurek tanah?=Gangsing
Apa ke ane mewarna putih orahange daki, yening selem orahange bersih?=Papan tulis mewarna selem
Apa ke jenengne gilik muncukne barak, demenine teken anak luh?=Anci
Apa ke anak nembak bataran kenaina cunguhne?=Anak ngentut
Apa suah dewa tusing dadi suahang?=Lipan
kempul apa tusing dadi getok?=Umah tabuan
Apa anak bongkok macapil?=Oong
Apa ke di ngudane kuning/putih diwayahe gadang?=Busung
Apa anak cenik ngrobok alas?=Kutu
Apa ke anak cenik ileh-ileh ngaba umah?=Bekicot
Ape ke anak cerik macuguh liu?=Manas
Ape ke yening pegatang tusing pegat-pegat?=Yeh
Apa ke ulung beten alihin maduur?=Umah tuduh
Apa ke anak endep kuat nyuun?=Jalikan
Apa anak kerek-kerek ngoyong?=Anak ngikih
Apa anak lengar-lengar megantung?=Wani
Apa ke yening getepin negehang?=Jaler
Apa ke muncukne beten, bongkolne baduur?=Jenggot
Apa mara celepang enduk, mara pesuang kekeh?=ngoreng ngodoh
Apa ke alihin sukeh, mara bakat kutang?=Tapuk cunguh
Apa anak berag landung ngelah panak liu?=Jan
Apa anak cerik ngoyong di bucu?=peceh
Apa ke ane kajepes hidup, ane nyepes mati?=Pagehan
Apa ke anak satak, makasatak matlusuk?=Iga-iga
Apa ke panumpangne abesik, supirne patpat?=Anak negen banke kesema
Apa ke ia mapayas nanging ia melalung?=Dokar
Apa ke anak majalan, nanging sing neked-neked ane aliha?=Jaum jam
Apa ke memene slelegang, nanging panakne menek tuunang?=Anak ngikih
Apa ke anak bongkok kereng nyilem?=Batu
Apa uma dadua mapundukan abesik?=Don biu
Apa ke memene ngutil, panakne nebek?=Lalang
Apa anak cenik matapel?=Blauk
Apa anak satak maka satak mudeng putih?=Bungan ambengan
Apa anak cerik maid enceh?=Caratan
Apa ane tegeh dugdugin, ane endep juangin?=Neraca
Apa cekuk baongne godot basangne pesu gending?=Rebab
Apa base alukun ulung seka abesik?=Pusuh biu
Apa donne amun pedange buahne amun guungane?=Punya jaka
Apa donne amun tutup buahne amun sirah?=Waluh/labu
Apa donne utusan buahne aturan?=Punyan ental
Apa donne amun telapakan lima buahne care sigi?=Base
Apa donne srining-srining buahne lengkong arit?=Punyan asem
Apa dicerikne mapusung dikelihne megambahan?=Punya padi
Apa dicerikne dadi roang dikelihne dadi musuh?=Api, yeh, angin
Apa disisine maukir ditengahne ngasumbe?=Buah paya masak
Apa jlingjingan apit Sungga?=Don pandan madui
Apa kedeng bun nrutdut puwuh?=Gangsing
Apa kulkul malu tumbak dori?=Cicing
Apa tambulilingan megantung?=Buah juwet
Apa pacet asibuh?=Juuk muntis